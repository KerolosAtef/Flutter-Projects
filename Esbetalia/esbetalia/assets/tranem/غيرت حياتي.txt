القرار- (غيرت حياتي .. بحب عجيب
ومعاك في سماك .. بقى ليَّ نصيب)2
1- إخترت تيجيني .. وانا وسط آنيني
مديت لي إيديك الحلوة .. وعينيك تسبيني
نسيتني آلامي .. رجعت سلامي
واديتني فرحة وبهجة .. (ومشيت قدامي)2
2- وبضعفي هاجي لك .. يا يسوع وانادي لك
تغسلني بقوة دمك .. يرفعني صليبك
تشفي لي جروحي .. وتبدل نوحي
بسعادة ونصرة في شخصك .. (تنعش لي روحي)2
3- أيامي الجاية .. في إيديك محمية
مش خايف ع المستقبل .. عشان إنت راعيَّ
واثق في وعودك .. ملازمني وجودك
وحياتي إنت غامرها .. (بالخير من جودك)2

